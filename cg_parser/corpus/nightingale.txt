Билбил
ХупӀ рахада билбил сегьер вахтунда,
Са гъамни авачир гьайван бахтавар!
Цуькверивди дигай гатфар вахтунда
Гьала гила жуваз девран, бахтавар!
Шумудни са нагъма кӀелда ви назди,
Гьар са тегьер рахаз гьар са авазди?!
ХъуьтӀуьз тади гана хупӀ ваз аязди,
Гила ачух я ваз майдан, бахтавар.
Цуькверивди дигай гатфар вахтунал!
КӀанзава ваз ацукь цуьквер тахтунал,
Амай ничхиррин из дуван, бахтавар.
Цуькверивди къугъун я ви кӀвалахар,
Чуьллера хъваз таза къайи булахар.
Рахаз гьар са аваз, ийиз дамахар,
Ашкъи гьавалу я, — ваз кьарар авач;
ХъуьтӀуьн зегьмет амач, - ваз хабар авач,
Етим Эминан гъамни гьижран, бахтавар.
