Къарпузар ни чуьнуьжзава?
Дегь замандин зурба тама чи колхоздихъ еке белгенар ава.
Инра, гьар йисуз бустанар цазва.
И бустанра къарпузар, гатун халияр, афнияр, буранар  цазва.
А угъриди, гьи вахтунда къвезватӀани чидач, хъсан чранвай къарпузар жагъурна, абур я бустанда —  чкадал, я тухвана лап мукьвал алай кулара незва
Ингье, пуд йиф я, за вил кьванни акьалнавач гьа вили хуьзва, амма завай угъри кьаз жезвач кьи, жезвач, — лагьана
бустанчи Букар халуди шикаят авуна.
Белки кьуьзуь хьуниз килигна, зи вилериз экв аквазмач, вунни са кьве юкъуз и бустанда амукь, белки а къариба угъри ваз
акван…
Зун Букар халудин кьилив нисинлай алатайдалай кьулухъ ружани гваз атана.
Чна зурба са мегъуьн таран танда, кьве еке хилен арада эцигнавай кумада чка кьуна.
Инлай вири бустан капаллай хьиз аквазва.
ГьикӀ хьана, халу, вуна «сирлу угъри» кьунвачни? — хабар кьуна за.
Кьунвач.
Заз ам акур хьиз я: ам инсан туш аквар гьаларай, вагьши гьайван я.
Вуч я?
Бегьем кьатӀуз жедайвал акунач, хва.
Ам, ангье, атӀа бурма куларай экъечӀна, — Букар халуди мерейрин къалин куллух къалурна.
Гуьзетин!
Килигда чун…
Исятда за ваз са хъсан къарпуз атӀуда.
Хъсан къарпуз бустанчидиз чида!
Чна гьеле ширин ширедай ацӀанвай, сиве чкӀана физвай кеврек къарпуз тӀуьна куьтягь хьанвачир,
амма Букар халуди, за гъил эцяна, зи япал кушкушна:
Бустандиз вил вегь!
Хъсандиз килиг!
Тарарин хъенар яргъи хьана бустандал атуниз килигна, ана хурушум хьанва, гьавиляй завай ам вуч вагьши гьайван ятӀа, ерли кьатӀуз жезвач.
Зунни бустанчи букар «Им вуж я эхир?» — лугьуз фикиррик кумаз, атайди къарпузриз гьахьна.
Ада са къарпуз кьенцӀикай хкудна, ам тапас геляна, вичин мукьув гъана, 
къарпузда вичин яргъи хци кӀирер акӀурна, ам вине кьуна хьиз, вагьши кулариз хъфена.
Ам жанавур тир, инанмиш хьухь, жанавур тир, вуна ам тфенгдай яна кӀандай!
Яваш!
Зазни атайди жанавур тирди чир хьана…
ада къарпуздикай вучзава эхир?!
Белки, ам кицӀ я жеди гьа?
Заз хъсандиз акуна, я хва!
Гьуьжет алач, угъри жанавур я!
Тфенг гьазурна секиндиз ацукь, ам исятда мад къведа.
Садал-кьведал ам тух жедай кафир туш…
Зун, тфенг вагьшиди угьривилер ийизвай патахъ туькӀуьрна, фикиррик акатна.
Адавай къарпузар нез жеда жал?
Жеда!
Гишин я.
Зи къуншидин кицӀи гьи емиш хьайитӀани неда, са сеферда гьатта еке са афнини кваз тӀуьна.
Хутар, хатрутар адан рикӀ алай ем я.
Къарпуз дадуниз гзаф емишрилай хъсан я эхир.
Заз, жанавурди и юкъуз бустанда угьривилер авун, бегьем сирлу кар хьана.
Им вуч лагьай чӀал я?
И суалдиз заз жавабни жагъана: бустанчидин кицӀер йифиз уях я, абуру жанавур бустандиз ахъайдач,
исятда абур гьар сад са кулан дибда, кьилер кьвехве туна, ширин ахварал ала, хъсан секин вахт я…
Аквар гьаларай, и кар жанавурдиз хъсан чида.
Вагьши акьалтӀай фендигар я…
Зур сят алатна жеди, жанавур мад атана.
Вагьши цавуз гадар хьана, ахпа чилел алукьна, мад юзун хъувунач.
Инсанри лугьудайвал: «виш йисуз яшамиш хьухь, виш йисузни дуьньядин сирер чира, абур бегьем чир хьайитӀа, хъсан я…» Букар халудивай вичин шадвал винел акъуд тавуна акъвазиз хьанач.
За, ам атӀа далудал рипер хьтин цацар алай дикобраз тӀвар алай вагьши гьайван ятӀа, лугьузвай.
Жанавурди къарпузар тарашун гьич фикирдизни къведай кӀвалах туш…
