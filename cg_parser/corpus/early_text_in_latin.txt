Кхьейдан патай
Эдебиятдин чӀаланни орфографиядин месэлаяр гьял авун са акьван регьят тир кӀвалах туш.
Чи лезгияр хьтин жегьил эдебият авай халкьариз и месэлаяр гьял авун амайдалайни четин я.
И карда чаз амай халкьариз авай хьтин нетижа авач.
Чи рехъ амай халкьарин рехъ хьиз ачух хьанвай рехъ туш.
Чна гила рекьер жугъурзава.
За кхьенвай и ктабдал лезги эдебиятдин чӀаланни орфографиядин месэла гьял хьана куьтягь жезвач.
Им за ктабда эцигнавай месэлаяр гьял авуниз рехъ жугъуруниз авунвай сифте алахъун я.
Иниз килигна, кӀелдайбурувай ва гзафни-гзаф муаллимривай и ктабдиз тенкъиддин вилелди килигна квай кимивилер ахтармишна къалурун тӀалаб ийизва за.
